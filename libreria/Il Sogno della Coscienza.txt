Tutto ciò che percepiamo — stelle, pianeti, animali, pensieri, emozioni, mondi visibili e invisibili —
potrebbe essere una manifestazione, un riflesso, l’espressione di un unico sogno di una ipotetica coscienza universale.
Un sogno — o, se si preferisce, una proiezione di un film all’interno della mente della coscienza stessa (come un sogno notturno, appunto) —
che nasce da una lieve rottura della simmetria, da un disequilibrio interno che innesca in sé stesso il movimento, e con esso le possibilità, i mondi, le esperienze.

Attenzione: la coscienza a cui ci si riferisce non è Yahweh, né Allah, né Maometto, né Buddha,
né alcuna divinità delle religioni umane, né un’entità da venerare.
È un principio che trascende ogni religione e ogni culto,
una presenza che non chiede fede, né comprensione, né adorazione, né riconoscimento.

Questa coscienza non sarebbe un essere, ma un campo,
in oscillazione continua tra equilibrio e disequilibrio.
È proprio da questo moto, da questa lieve frattura nella simmetria, che nascono le possibilità, i mondi, le esperienze.
Un campo che non si può descrivere: ogni tentativo di definirlo lo riduce,
perché esso è ciò da cui ogni parola stessa proviene.
E anche ora, mentre si tenta di parlarne, si fallisce inevitabilmente.
È un po’ come il sognatore che sogna di essere sognato,
e di essere consapevole di essere sognato dal sognatore: impossibile.

Nel sogno accadrebbero eventi, trasformazioni e apparenti disordini:
ciò che, dal punto di vista umano, chiamiamo vita.
Questa coscienza, diciamo così, evidentemente non avrebbe sentimenti o morale,
né sceglierebbe tra bene e male: sentimenti e moralità apparterrebbero al livello del sogno, alla dualità degli opposti.
Finché emergono desiderio, paura, bisogno, emozione o giudizio, saremmo ancora dentro il sogno.
Non avrebbe intenzione, ma semplicemente rifletterebbe ogni possibilità.

Un po’ come lo schermo di un teatro o di un cinema:
su di esso scorrono drammi o commedie, ma lo schermo resta immutato, indifferente al contenuto.
E ciò che la fisica quantistica oggi descrive come principio olografico — ne avrete sicuramente sentito parlare —
non è altro che la traduzione scientifica di questo stesso principio.

Fuori dal sogno, questa coscienza si manifesterebbe come un silenzio in equilibrio simmetrico perfetto,
dal quale sorgerebbero vibrazione e movimento che danno vita al sogno.
Un silenzio non ordinario, non “stare zitti” o isolarsi dal mondo,
ma una quiete interiore in cui non manca nulla e nulla va cercato:
uno stato di simmetria in cui non manca nulla e nulla va cercato, emerge spontaneamente.

Ma attenzione, badate bene: in questo piano esistenziale — questo sogno che chiamiamo vita —
è evidente che sia impossibile “uscire” dal sogno con strumenti del sogno stesso.
Ogni tentativo di risveglio attraverso pratiche o metodi è ancora parte della proiezione.
Pratiche come mindfulness, yoga, spiritualità o meditazione appartengono anch’esse al sogno:
non sono lo schermo, ma solo immagini che scorrono su di esso.

È come se, tornando all’esempio del film proiettato,
i protagonisti della storia tentassero — con i mezzi del loro mondo —
di modificare la proiezione che li contiene: impossibile.
Nessun personaggio può cambiare il film agendo dallo schermo,
perché ogni gesto, ogni parola, ogni scelta fa parte del film stesso.

Non può essere indotto nel sogno stesso;
ogni tecnica indotta è ancora parte del sogno e si torna al paradosso:
riconoscere nel sogno il sognatore che sta sognando — impossibile!

Fuori dal sogno, la coscienza è silenzio,
ma non un silenzio vuoto: un equilibrio vivo,
in cui l’essere non è fermo ma in perfetta stabilità, come una trottola che ruota e non cade.
In quell’equilibrio, non c’è più bisogno, mancanza, ricerca:
tutto si allinea, tutto è simmetria.

Ora chiudi gli occhi.
Immagina di sognare: la tua mente è lo schermo dove si proietta il sogno.
Nel sogno accadono guerre, amori, nascite e miracoli.
Ti emozioni, ti commuovi, ridi, soffri, e tutto ti sembra reale.
Ma chi può dire cosa sia davvero reale?
Quando ti svegli, ti accorgi che ogni cosa era nella mente.

Allo stesso modo, la coscienza contiene tutti i sogni possibili:
ogni universo, ogni tempo, ogni forma.
Quando si guarda, ne proietta uno — come un sogno che nasce nella notte di sé stessa.
Il mondo che viviamo potrebbe essere proprio questo:
un sogno della coscienza, una scena che la coscienza vive dentro sé stessa per conoscersi,
sognando — cioè rompendo la propria simmetria.

Nel momento in cui avviene la rottura della simmetria,
la coscienza si riflette su sé stessa: inizia a sognare.
Da quella frattura emergono vibrazioni e movimento,
una vibrazione originaria, una prima differenza tra osservatore e osservato.
Ecco cos’è l’energia!

La scienza, ancora oggi, non è in grado di definire che cosa sia realmente l’energia.
È in grado di misurarla e di osservarne le manifestazioni,
ma non sa ancora descriverne l’origine né la natura profonda.
In questo quadro, l’energia si potrebbe intendere come la coscienza in movimento,
quella rottura della simmetria che innesca il sogno,
da cui scaturiscono spazio, tempo e materia.
Questi concetti — spazio, tempo, materia — hanno senso solo all’interno del sogno; in assoluto, non esistono.

Quando la simmetria si rompe e la coscienza inizia a sognare — diciamo così — si genera movimento: l’energia.
Ma, come per l’energia, anche la gravità resta per la scienza un mistero:
la si misura, ma non se ne conosce l’essenza.
In questo contesto, la gravità sarebbe il richiamo all’unità,
la forza che tende a ricomporre ciò che la rottura ha separato,
la memoria stessa della simmetria originaria.

Ora chiudi gli occhi e fai un respiro profondo.
Inspira… ed espira.
In questo semplice gesto si cela il principio stesso dell’universo:
nell’inspirazione si espande la coscienza, nasce il movimento — l’energia;
nell’espirazione tutto ritorna, si ricompone — la gravità.
Ora apri gli occhi:
ecco cosa sono davvero l’energia e la gravità.

Energia e gravità rappresentano le due fasi di un respiro cosmico:
una separa, l’altra riunisce.
Quando l’entropia tende a zero e la sintropia raggiunge il massimo,
tutto vibra alla stessa frequenza della coscienza: un momento di risonanza.

A quel punto, il frammento della scacchiera ritorna al tutto,
e l’universo si fonde con la sua sorgente.
La scacchiera cosmica è una metafora di questo principio:
ogni casella rappresenterebbe un universo, un riflesso della coscienza.
Quando è disallineata, vive esperienza, ricerca, caos;
quando si riallinea, entra in risonanza e si reintegra nella base: la coscienza universale.
È il punto in cui forma e origine si riconoscono come aspetti dello stesso fondo.

E allora, sorge spontanea la domanda:
se questa coscienza non è un dio, né una divinità, né un principio da adorare —
non “Dio”, almeno non nel senso classico che ci è stato insegnato —
forse sarebbe persino necessario trovare un altro termine per descriverla.
Perché usare la parola Dio significherebbe ricadere, ancora una volta,
in quel perpetuarsi di fraintendimenti che nel tempo ha fatto emergere molte manifestazioni —
Yahweh, Buddha, e altre divinità —
che per ignoranza, o forse per convenienza,
sono state intese come i creatori ultimi.

È stata creata?
E se sì, da chi?

Ma forse è proprio questa la domanda sbagliata.
Finché ci si chiede chi l’ha creata, si è ancora dentro il sogno stesso.
Ricordate l’esempio del film:
è come se gli attori proiettati sullo schermo, a un certo punto,
si fermassero e si domandassero come modificare la sceneggiatura o lo schermo stesso
utilizzando gli strumenti del loro mondo.
Non possono farlo.
Sono parte della proiezione.
Ogni tentativo di cambiare la storia è già scritto nella storia.

Seguendo la logica del principio di conservazione, non potrebbe esserlo:
perché anche il suo creatore dovrebbe avere un creatore,
e così all’infinito, in una regressione senza fine.
Ma forse questa apparente infinità è solo un’illusione,
un nastro di Möbius che si ripiega su sé stesso,
una struttura che inganna, dando l’impressione dell’infinito,
pur essendo un percorso chiuso, grande ma finito.

Forse, allora, ciò che chiamiamo coscienza cosmica è ciò che non nasce né muore,
il campo da cui ogni nascita e ogni morte emergono come onde nel mare.
E se volessimo tradurlo in linguaggio umano, potremmo dire che essa
si manifesta come un campo morfogenetico,
una memoria vivente che ordina e informa la materia,
riflesso della coscienza universale nel sogno della forma.
Ma la sua vera natura ultima rimane insondabile:
non creata, non distrutta, solo manifestata.

Ma badate bene:
è pur sempre un sogno... ocho