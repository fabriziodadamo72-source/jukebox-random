Tutto ciò che percepiamo potrebbe essere un sogno di chiamiamola per il momento "coscienza universale".
Un sogno nato da una rottura della simmetria, l'equilibrio delle cose diciamo così, e come quando stanchi dopo una giornata si va a dormire, lì vi è una rottura della simmetria, la stanchezza pervade e per riequilibrare il tutto ci si va a dormire dando appunto origine al sogno che dà movimento ai sogni (ecco spiegato cos'è l'energia, l'energia emerge quando diamo origine al sogno) (più avanti spiegheremo cosa si intende per simmetrie) da un disequilibrio che innesca movimento, mondi, esperienze.
Questa "coscienza" non è un "dio", ma un campo in un perpetuarsi di oscillazione tra equilibrio e caos.
Noi siamo dentro il sogno, e ogni tentativo di uscirne con strumenti del sogno è impossibile.
Come personaggi di un film che tentano di cambiare la sceneggiatura: non possono.
E allora, sorge spontanea la domanda:
se questa coscienza non è ciò che le tradizioni chiamano sacro,
non è il principio ultimo a cui ci hanno insegnato a rivolgerci –
forse serve un altro termine per descriverla.
Perché usare le parole consuete significherebbe ricadere
in quel perpetuarsi di fraintendimenti
che ha fatto emergere figure, entità, principi
che per ignoranza, o forse per convenienza,
sono stati intesi come creatori ultimi.
Ma allora questa coscienza è stata creata? E se sì, da chi?
Ma forse è questo il modo di porsi la domanda nel modo sbagliato.
Finché ci si chiede chi l'ha creata, si è ancora dentro il sogno.
È come se personaggi onirici proiettati sullo schermo della nostra mente durante il nostro sogno
si domandassero come modificare con gli strumenti del loro mondo la vita diciamo "reale" del campo cioè noi che lo stiamo sognando: impossibile.
Non possono. Sono parte della proiezione.
I personaggi del sogno potrebbero capire chi li ha creati?
No. Eppure siete voi.
I protagonisti onirici con i loro strumenti del sogno potrebbero cambiare la vostra veglia, la vostra vita diciamo reale dopo?
Non con loro strumenti. Ma possono lasciarvi quel qualcosa che attraverso emozioni belle o brutte possono interagire nel mondo diciamo reale del sognatore. Quante volte ci si sveglia da un sogno notturno con strane sensazioni, a volte di benessere se abbiamo sognato cose belle o negative, e quella sensazione ha risuonato per tutta la giornata lasciandoci in uno stato di nervosismo se il sogno è stato brutto o addirittura ci ha lasciato intuizioni. Ecco, attraverso quel breve momento del sogno i personaggi onirici o quelle situazioni riescono attraverso le loro emozioni, le loro vita che per loro è reale nel sogno, quell'informazione che riesce a bypassare quel mondo onirico sottoforma di emozioni, sensazioni, intuizioni nel nostro mondo che lo consideriamo reale ma che evidentemente è reale tanto quanto un sogno.

Per quei personaggi onirici, voi siete il campo e loro evidentemente non lo sanno.

Allo stesso modo: noi siamo nel sogno del campo primordiale.
E ogni tentativo di uscirne dal sogno inteso come manifestarsi dal sogno fuori dal campo è impossibile, è come se un personaggio del sogno uscisse dalla nostra mente mentre sogniamo, è impossibile.

A questo punto seguendo il principio di conservazione e il principio frattale:
anche il suo creatore dovrebbe avere un creatore, e così all'infinito. Così come nel piccolo così nel grande.

Ma forse questa infinità diciamo "matrioschale" è solo un'illusione,
un nastro di Möbius che si ripiega su sé stesso,
dando l'impressione dell'infinito di un ciclo continuo, pur essendo un percorso chiuso.

E allora, un'altra domanda emerge:
se questo è un sogno – se siamo personaggi proiettati/sognati –
cosa accade quando il corpo nel sogno muore?
Finisce tutto? O qualcosa permane?
Qui emerge un dato antico quanto la vita stessa: il culto dei morti.
Ovunque si guardi – in ogni epoca, cultura, angolo della Terra –
l'essere umano ha sempre percepito la morte non come fine assoluta, ma come passaggio.
I Neanderthal, centomila anni fa, seppellivano i loro morti con fiori e pigmenti.
Gli Egizi costruivano piramidi per attraversare l'aldilà.
Le tribù amazzoniche isolate hanno i loro riti funebri.
E non solo gli umani. Anche nel mondo animale c'è la stessa cosa, prendiamo ad esempio: gli elefanti tornano sui resti dei loro morti, li toccano, restano in silenzio; i corvidi si radunano in "cerimonie funebri"; i delfini sostengono per giorni i corpi dei loro piccoli. E questo è ben documentato in letteratura, non sono episodi raccontati.
Perché? Perché accade questo?
Perché questo pattern si ripete ovunque?
Perché la selezione naturale ha mantenuto un comportamento
che non serve alla sopravvivenza immediata?
Se la morte fosse davvero un nulla assoluto,
perché l'idea di un "oltre" è così radicata,
così ancestrale, così spontanea in culture senza contatti?
Forse – ed è solo un'ipotesi –
questa percezione non è solo paura o illusione.
Forse è una traccia, un'eco,
un residuo di memoria nel sogno stesso:
quando il corpo cessa nel sogno,
la proiezione su quello schermo mentale si dissolve,
ma le informazioni sottoforma di emozioni restano.
E la coscienza che osservava attraverso quella forma
torna al campo, alla simmetria originaria.
Non si può dimostrare.
Ma i dati – archeologici, antropologici, etologici –
suggeriscono che l'ipotesi del "nulla totale" spiega meno
dell'ipotesi che qualcosa continui.
E qui si chiude il cerchio.
Ciò che chiamiamo coscienza cosmica si manifesta come un campo morfogenetico,
una memoria vivente che ordina la materia,
riflesso della coscienza universale nel sogno della forma.

Ma la sua vera natura rimane per ora insondabile:
non creata, non distrutta, solo manifestata.

E noi, che siamo dentro il sogno?
Nulla potete fare per uscirne con strumenti del sogno.
Ma potete vivere il ruolo sapendo che è un ruolo.
Come quando guardate un film: vi emozionate,
ma sapete che è finzione.
Vivete il sogno con discernimento.
E quando lo riconoscete,
tutto cambia o nulla cambia, ma voi non siete più gli stessi.

La vera trascendenza non è negare la realtà fisica,
ma comprenderla senza identificarsi con essa.
Non serve rinunciare al mondo.
Non serve meditare in una grotta per decenni.
Basta riconoscere che il film scorre,
ma voi non siete il personaggio –
siete anche lo schermo, la luce, il proiettore e la coscienza primordiale che sta sognando.
E quando lo riconoscete,
anche solo per un istante,
tutto cambia.
O forse nulla cambia, ma voi non siete più gli stessi.

L'unico vero "alieno" non è altrove – è la coscienza stessa.
E a quel punto resta una sola domanda – forse la più inquietante e la più onesta di tutte.
Se la coscienza è ciò che osserva ogni cosa – chi osserva la coscienza quando sogna sé stessa come alieno?

Ma badate bene:
è pur sempre un sogno...
...ocho